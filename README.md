# Teollisuuden laitehallintarekisteri

## Käyttötarkoitus
Teollisuusyrityksissä on paljon laitteita, joille erilaiset lait, asetukset, laatujärjestelmät, valmistajien ohjeet yms. vaativat säännöllistä seurantaa ja ylläpitoa. Nostolaitteilla voi esimerkiksi olla pakollisia määräaikaistarkastuksia, mittalaitteilla ja siirtonormaaleilla kalibrointeja, tuotantokoneilla määräaikaishuoltoja, ja näiden vaatimusten ajantasalla pitäminen on työlästä. Sovellus toimii rekisterinä, johon talletetaan ensisijaisena tietona yrityksen kone tai laite uniikin koodin perusteella ja toissijaisena tietona laitteiden ylläpidon kannalta tarpeelliset tiedot.

## Sovelluksen ominaisuudet

- Käyttäjä pystyy luomaan tunnuksen ja kirjautumaan sisään sovellukseen.

- Käyttäjä näkee kaikki järjestelmään lisätyt laitteet ja niiden tiedot.

- Käyttäjä pystyy lisäämään rekisteriin laitteita ja muokkaamaan sekä päivittämään niiden tietoja.

- Kullekin laitteelle on liitetty vastuuhenkilö. Laitteen vastuuhenkilö on oletuksena sen lisännyt käyttäjä, mutta vastuuhenkilö voi siirtää vastuun myös toiselle käyttäjälle.

- Käyttäjät voivat muokata ja päivittää muiden käyttäjien vastuulla olevien laitteiden tietoja, mutta kukin käyttäjä voi poistaa vain omalla vastuullaan olevan laitteen rekisteristä.

- Käyttäjäsivu listaa kunkin käyttäjän vastuulla olevat laitteet ja kertoo suoraan onko käyttäjän vastuulla olevia määräaikaisia toimia mennyt umpeen.

- Laitteiden luokitteluperusteena voi olla laitetyypit ja tarkastusluokka, eli esimerkiksi yleismittari, lämpömittari tai henkilönostin ja määräajoin kalibroitava, tarvittaessa kalibroitava tai ei kalibroinnin piirissä.

- Käyttäjä pystyy suodattamaan laitelistaa seuraavilla ehdoilla:
  - laitetyyppi
  - laitteen valmistaja
  - sijainti
  - vastuuhenkilö
  - tarkastusluokka
  - määräaikaisten toimien voimassaolo

- Käyttäjä voi lisätä laitteelle tarkastuspöytäkirjoja, kalibrointitodistuksia, korjausraportteja tai vastaavia dokumentteja PDF-tiedostoina.

- Laitteet voidaan järjestää seuraavaksi umpeutumassa olevien määräaikaisten toimien perusteella, mikä auttaa käyttäjiä seuraamaan huolto- ja kalibrointiaikatauluja ja suunnittelemaan tulevia töitä.
